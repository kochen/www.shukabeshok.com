---
layout: post
title: סטטיסטיקה בשירות השלטון
excerpt: איך זה יכול להיות שהריבית אפס, אבל אין אינפלציה?
keywords: מחירי הנדלן לא במדד, אינפלציה שיקרית בישראל
tags: [מדד, אינפלציה]
comments: true
---
סטטיסטיקה היא מדע... איך לומר... לא הכי מדוייק בעולם, ובעצם אפשר לקבל תוצאות מגוונות, הכל לפי "מזמין העבודה"... 

היום פרסמה שלי יחימוביץ פוסט שמדבר על פיטוריו של הסטטיסטיקן הראשי בלמ"ס, פרופ, שלמה יצחקי, שהעז לומר את דעתו (בעיקר על דמי ניהול הפנסיוניים) ופוטר ע"י ביבי.

וזה הזכיר לי את נושא מדד המחירים לצרכן, עליו רציתי לכתוב כבר הרבה זמן.

אתם יודעים, כל חודש מפרסמת הלמ"ס את מדד המחירים לצרכן, וזהו כלי חשוב מאד עבור בנק ישראל - להחלטות הריבית. המשק נמצא בריבית מאד נמוכה כבר מספר שנים, וזה אמור היה להעיר את שד האינפלציה (ריבית נמוכה, אנשים צורכים יותר, מחירים עולים). עליה משמעותית בשיעור האינפלציה היתה מאלצת את בנק ישראל להעלות את הריבית, כדי לעצור את האינפלציה (ריבית גבוהה, אנשים מעדיפים לחסוך, קונים פחות, מחירים לא עולים).

אבל בישראל (וגם במקומות אחרים) יש נס כלכלי... הריבית אפסית אבל האינפלציה לא זזה! איך זה קורה?

פשוט מאד - בגלל החלטה נפשעת שלא להכליל את מחירי הנדל"ן במדד!!! (מכלילים רק את שכר הדירה,  אך לא את מחירי הדירות). וכך - מחירי הדירות יכולים לזנק, ולהזיק לכולנו בצורה שלא תתואר, אבל... לא להשפיע על המדד.

וכך מקבלי ההחלטות בבנק ישראל, יכולים להמשיך ולגלגל עיניים בתמיהה... איך זה יכול להיות שהאינפלציה לא עולה... אכן... גלגול עיניים ותו לא. הם כולם יודעים את הסיבה, רק... רועדים מפחד מהיום שהריבית תצטרך לעלות, ככל הנראה כתוצאה מגורם חיצוני (למשל עלית ריביות בארה"ב).

אז לכל מי שלא הבין איך זה שהאינפלציה לא מרימה ראש... ? פשוט מאד... לקחו את המרכיב הכי משפיע - והחליטו להוציא אותו מהחישוב... !