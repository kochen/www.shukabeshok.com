---
layout: post
title: כשבנק מתחפש לאחות רחמניה
excerpt: הפרסומות החדשות של בנק דיסקונט... אה... קצת... מביכות
comments: true
---
מכירים את הפרסומות החדשות של בנק דיסקונט? הפרסומות מראות משפחות ישראליות "טיפוסיות", עם דגש של ישראליות יפה ונעימה, הורים, ילדים, תינוקות, טבע וכל זה....

ואז, הקריין מודה, בשם בנק דיסקונט, למשפחות הנהדרות, שחשפו עצמן לבנק דיסקונט, ועל הדרך הנפלאה שהם עוברים ביחד, הבנק והמשפחות...

אחת הפרסומות שראיתי מראה משפחה בהריון, ואת הלידה המרגשת, והמשפחה הנרגשת, ואז הבנק אומר - שהוא מבין שלפעמים לא מספיקה חופשת לידה של שלושה חודשים, ואיזה פלא - יש לבנק הלוואה מיוחדת לחופשת לידה ארוכה יותר, של עד חצי שנה יותר! איזה כיף...

אז ככה, אני חושב שהבנקים הם מוסדות קרים, מנוכרים, ועושקים. חיים על ספסרות בכסף, נותנים ריבית אפסית, ומלווים בריבית עושקת, ובעמלות רצחניות. אז למה להתחפש לאחות רחמניה? זה כבר יותר מדי בשבילנו חברים.

לפני עשרות שנים קבלתם רשיון לעושק הזה, וכולנו תקווה שפעם תשתנה תמונת העושק הזו, אתם הרי סוחטים מן הציבור כמה כסף שאתם יכולים, כל יום, כל שעה, ומנסים להגביר את העושק, בעזרת כל מיני הלוואות מוזרות.

בכסף שלנו אתם משתמשים לחלק משכורות עתק, וגם להמשיך לשטוף לנו את המוח בפרסום...אה... די מביך... ואפילו מגעיל ודוחה. אז די.
