---
layout: post
title: למה רשת מגה נפלה?
excerpt: התשובה ברורה - לקניות בסופר לא מקבלים משכנתא נדיבה ומשקרת, את הקניות האלה צריך לשלם בכסף אמיתי.
comments: true
---
דיווחים מהימים האחרונים מדברים על מתווה להצלת רשת מגה מקריסה, למשל הכתבה הזו מגלובס ([http://www.globes.co.il/news/article.aspx?did=1001046395#fromelement=hp_morearticles](http://www.globes.co.il/news/article.aspx?did=1001046395#fromelement=hp_morearticles)) שמדברת על 700-800 עובדים שצפויים ללכת הביתה.

מה שמעניין בפרשה הזו, הוא כמובן - מה הסיבה לקריסתה של רשת מגה?

התשובה ככל הנראה נקראת רמי לוי, ויקטורי, אושר עד, וכל יתר הרשתות הזולות שצצו בשנים האחרונות, במטרה לנסות ולהקל על יוקר המחיה המטורף בישראל. ואזרחי ישראל, שמצמצמים עוד ועוד את ההוצאה על מזון, החלו לנטוש את הרשתות היקרות (שופרסל, מגה) ולעבור אל הזולות. פחות "חווית קניה" ויותר value for money.

זה גם הסיפור של קופיקס שתופחת עשרות סניפים בשנה, ובעצם זה סיפורה של הכלכלה הישראלית בשנים האחרונות, ובשנים הקרובות. המדינה נהנתה ממסים רבים ששילמו האזרחים על הנדל"ן (קרקעות, מסי רכישה ועוד), אבל עכשיו האזרחים מצמצמים קניות, והמדינה רואה פחות מסים.
זה נקרא מיתון.
