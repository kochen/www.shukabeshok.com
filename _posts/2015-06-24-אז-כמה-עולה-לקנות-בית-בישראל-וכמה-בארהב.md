---
layout: post
title: אז כמה עולה לקנות בית בישראל, וכמה בארה"ב?
excerpt: הפרסומות החדשות של בנק דיסקונט... אה... קצת... מביכות
comments: true
---
התמונה העגומה מתגלה כשמשווים מחירים חציוניים ומשכורות חציוניות.

השוואה קצרה בין מחירי בתים בארה"ב וישראל, וגם של כוח הקניה (משכורות) בשתי המדינות.

לפני מספר ימים התפרסם כי מחיר חציוני של בית מגורים פרטי חדש עומד על 282 אלף דולר (בחודש מאי השנה), כלומר כ-1.07 מליון ש"ח (שער חליפין 3.8). כזכור, מדד חציוני עדיף על הממוצע כיוון שהוא מנטרל עסקאות יקרות ו/או זולות במיוחד.

בישראל, ברבעון השלישי של 2014 (זה הנתון שהשגתי), מחיר חציוני של דירה חדשה עומד על 1.53 מליון ש"ח, גבוה בכ-43% מן המחיר החציוני בארה"ב.

צריך לשים לב לנקודה נוספת - הנתון האמריקאי מדבר על בתים פרטיים ולא דירות! אבל כדי לא להתבאס יותר מדי, בואו נמשיך.

ועכשיו למשכורות:

בארה"ב השכר החציוני עומד על 28,031 דולר לשנה בשנת 2013 (זה הנתון שהשגתי בקלות), כלומר 8,876 ש"ח לחודש.

ובישראל, הלמ"ס לא אוהבת לפרסם שכר חציוני, אלא בעיקר שכר ממוצע, כי הוא נראה ממש, אבל ממש, רע... ובכל זאת - בנובמבר 2014 פרסמה הלמ"ס כי השכר החציוני של השכירים בישראל עמד על 6,578 ש"ח. כן, אין כאן טעות כתיב...

השכר החציוני בארה"ב גדול בכ-35% מהשכר החציוני בישראל.

בארה"ב צריך 120 משכורות חציוניות כדי לרכוש בית פרטי חדש חציוני, ובישראל 232 משכורות חציוניות כדי לרכוש דירה חציונית חדשה, ואז נשאר רק לקוות שלא תיפול לה המרפסת.
