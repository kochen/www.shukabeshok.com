---
layout: post
title: מה ההבדל בין טייקון ליזם? 
excerpt: חייבים ללמוד על ההבדל המהותי בין טייקון לבין יזם אמיתי
keywords: לממן הייטק ישראלי
tags: [ יזמות, טייקונים]
comments: true
---
בתקופה האחרונה אנחנו עדים למבול של אקזיטים מדהימים בהייטק הישראלי, הרבה מאד חברות ישראליות נמכרות לחברות טכנולוגיה בינלאומיות, ובדרך - הופכות את מייסדי החברות והמשקיעים בחברות - למליונרים.

היזמים שמקימים חברות צעירות ראויים לכל המחמאות ולכל העידוד שאנחנו כחברה וכמשק כלכלי מסוגלים לתת להם. מדובר באנשים שמתחרים מול חברות ענק, בעלות תקציבים בלתי מוגבלים, אנשים שמסכנים את כל מה שיש להם, מתפשרים בדרך כלל על משכורות גבוהות הרבה יותר, עובדים שעות אינסופיות - ומצליחים לפתח טכנולוגיות ומוצרים מובילים בעולם.

ואז מגיע התגמול. בצורת הכרה בהצלחה, ובצורת אקזיט.

לעומתם - הטייקון הממוצע הוא פיננסייר, שפעילותו לא תורמת דבר למשק שלנו. הוא ממנף את עצמו בצורה פראית, מקבל הלוואות מטורפות, ומשתלט על עסקים קיימים. זוהי פעילות פיננסית, שלא תורמת דבר למשק! לא יזמות, לא עסק חדש, לא מקומות עבודה חדשים. הכל למען רווח קפיטליסטי. פעילות כזו אנחנו ממש לא צריכים לעודד.

גל התספורות האחרון מאיר באור עגום ביותר את פעילות "הטייקונים"... תארו לעצמכם שאת כל המיליארדים המחוקים האלה - היו מקבלים יזמים אמיתיים, שהיו הופכים את הכסף הזה לגדול פי 10! ובמקום זה - הבנקים והגופים המוסדיים ממשיכים לפזר כספים לטייקונים בהווה או טייקונים בהתהוות - ללא שום ערך כלכלי.
