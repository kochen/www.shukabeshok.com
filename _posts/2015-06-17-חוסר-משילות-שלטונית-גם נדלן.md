---
layout: post
title: חוסר משילות שלטונית, גם נדל״ן
excerpt: כסף שחור ממשיך לנפח את שוק הנדל"ן הישראלי... ובמשרדי מס הכנסה "חוששים"... חוסר משילות במיטבה.
keywords: משילות שלטונית ישראל, העלמת מס
tags: [מסים, כסף שחור, נדל״ן]
comments: true
redirect_from:
  - /posts/2015/06/0002/
---
אתמול פורסמה כתבה גדולה בגלובס ([http://www.globes.co.il/news/article.aspx?did=1001045162#fromelement=hp_daily_news](http://www.globes.co.il/news/article.aspx?did=1001045162#fromelement=hp_daily_news){:target="_blank"}) שכותרתה "האוצר: חשש כבד להעלמות מסים בהיקפים גדולים בנדל"ן".  

הכתבה מדווחת על טירוף רכישת הדירות להשקעה בישראל. צריך לזכור שהמספרים האמיתיים גבוהים הרבה יותר, כי ישנם, ככל הנראה, משקיעים רבים שרוכשים דירות להשקעה אך רושמים אותן על שם קרובי משפחה חסרי דירה (ילדים וכו'....)

רק ברבעון הראשון השנה נרכשו 8,800 דירות ע"י משקיעים. דירות רבות נרכשו ע"י תושבי חוץ, ודירות רבות נרכשו ע"י משקיעים שמוגדרים כמובטלים ע"י רשויות המס.

אכן, אין ספק שמדובר במכבסת כספים נוחה, כסף שחור מהארץ ומחו"ל מוצא דרכו לשוק הנדל"ן הישראלי וממשיך לנפח אותו, בעידוד המשכנתאות הזולות (ריבית נמוכה).

השלטון בישראל מפגין גם כאן חוסר משילות מקומם, מתסכל, ומייאש. האם יתכן שמצד אחד טוענת "המדינה" שאין קרקעות, אין תכנון, אין ידיים עובדות, ומצד שני, באותו זמן, מאפשרת לכל מי שרק רוצה לרכוש עוד ועוד מן המשאב החסר הזה בכל דרך שהיא (בעיקר כסף שחור). ומה עושים במשרדי מס הכנסה? "חוששים"....

ומה צריך לעשות אזרח שומר חוק, המשלם מסים כחוק, כשכיר. איך הוא ירכוש דירה?
