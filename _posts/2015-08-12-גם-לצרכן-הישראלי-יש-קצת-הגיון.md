---
layout: post
title: גם לצרכן הישראלי יש קצת הגיון
excerpt: ירידה כספית בשוק מוצרי הצריכה, בגלל הורדת מחירים, ומעבר למותגים זולים יותר
keywords: הצרכן הישראלי מצמצם קניות
tags: [צריכה, יוקר מחיה, סופרים]
comments: true
---

הצרכן הישראלי מתחיל לגלות סימנים של הגיון, אל מול יוקר המחיה המטורף בישראל.

ב- ynet מדווח על נתוני נילסן למחצית הראשונה של 2015 - [ http://www.ynet.co.il/articles/0,7340,L-4689762,00.html]( http://www.ynet.co.il/articles/0,7340,L-4689762,00.html){:target="_blank"}

המסקנות העיקריות - במחצית הראשונה של 2015 הצרכנים קנו מעט יותר מזון ומוצרים לבית, והרבה פחות משקאות, קוסמטיקה ובשר.

ההשוואה לשנים הקודמות היא דרמטית, עם מכירות של 24 מיליארד שקל במחצית הראשונה של 2013, ו-23 מיליארד שקל בלבד במחצית הראשונה של 2015. ירידה של מיליארד שקל לשישה חודשים, או באחוזים - ירידה של 4.2%, כלומר ירידה של כ- 2% שנתי, במקום עליה צפויה של כ- 2% שנתי, עקב גידול האוכלוסיה.

כלומר, ריאלית אנחנו מסתכלים על ירידה כספית של כ- 4% לשנה, במהלך השנתיים האחרונות.

אחת התוצאות המעניינות של התחזקות המותגים הפרטיים, היא כמובן החלשות משמעותית של חברות הענק ששולטות בשוק המזון הישראלי. כך, עפ"י הדו"ח, ירדה תנובה מנתח שוק של 17.2% ל 16.7% (תוך שנה), ושטראוס ירדה מ- 11.4% ל- 10.9%. 

בענף המשקאות הירידה דרמטית הרבה יותר, עם ירידה של 5.6% תוך שנה אחת בלבד.

המסקנה - אחד התחומים החשובים ביותר עבור המשפחה הישראלית - אוכל - נמצא בירידה. משפחות מצמצמות קניות, מפחיתות פינוקים שאוהבים לקנות בסופר, נוטשות מותגים יקרים... והסיבה - שחיקה במשכורות, ויוקר מחיה מטורף. צריך להחזיק חזק, רכבת ההרים תתחיל את מסעה בקרוב.